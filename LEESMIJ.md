# Introductie: Holacracy® Grondwet

### Wat is de Holacracy Grondwet?

De Holacracy Grondwet legt de basisregels, -structuur en -processen van het Holacracy besturingsmodel voor organisaties vast. De Grondwet vormt het fundament voor de beoefening van Holacracy, door de beoogde machtsverschuiving te verankeren in concrete en goed gedocumenteerde "spelregels".

### Hoe wordt de Holacracy Grondwet gebruikt?
Naar deze Grondwet wordt verwezen in het besluit of de overeenkomst om Holacracy aan te nemen als besturingsmodel. Dat kunnen formele juridische statuten of een vergelijkbare overeenkomst zijn, maar ook een besluit van een bestuur of directeur, zoals in <a href="https://github.com/holacracyone/Holacracy-Constitution-5.0-DUTCH/blob/main/Aannamedocument.md" target="_blank">dit voorbeeld</a>.

### Wat de Holacracy Grondwet NIET is
De Holacracy Grondwet is **geen complete set juridische statuten of een aandeelhoudersovereenkomst**. (HolacracyOne maakt zijn eigen statuten beschikbaar als voorbeeld van hoe je deze Grondwet daarin kunt opnemen.)

De Grondwet is ook **geen handleiding of gids** voor het leren gebruiken van het Holacracy besturingsmodel. Net als de spelregels van een sport kan het dienen om op terug te vallen of iets op te zoeken, maar je leert de sport niet door de spelregels te lezen. Als je op zoek bent naar een introductie, kijk dan eens op de <a href="http://holacracy.org" target="_blank">website</a> van HolacracyOne.

### Wettelijke aansprakelijkheid
HolacracyOne is geen advocatenkantoor en de Grondwet is niet bedoeld als juridisch document of juridisch advies. Raadpleeg een advocaat over je specifieke situatie voordat je de Grondwet op een juridisch bindende manier gebruikt. Dit document wordt in de huidige staat beschikbaar gemaakt, zonder garanties of voorwaarden van enige aard. HolacracyOne staat niet in voor de kwaliteit, juistheid, tijdigheid, volledigheid, verkoopbaarheid, of geschiktheid voor gebruik of doeleinden van dit document. HolacracyOne en haar vertegenwoordigers en leden aanvaarden zover maximaal wettelijk toegestaan geen enkele aansprakelijkheid voor schade die voortvloeit uit het gebruik van dit document.

### Licentie en gebruik
Net als Linux®, Wikipedia® en Java® is Holacracy® een geregistreerd handelsmerk, in dit geval van HolacracyOne LLC. En net als andere beheerders van open platformen stelt HolacracyOne zich ten doel om de integriteit van het merk en de kwaliteit van waar het voor staat te bewaken. Daarom nodigen we je uit om je eigen afgeleide werken van de Holacracy® Grondwet te maken en delen, volgens de voorwaarden van onze open-source CC BY-SA 4.0 licentie, en om daarin op te nemen dat je werk afgeleid is van de officiële Holacracy Grondwet, inclusief een link naar http://holacracy.org/constitution. Buiten van die verwijzing mag je het Holacracy-merk niet gebruiken als naam van je afgeleide werk of het op enige manier zo positioneren, om verwarring te voorkomen tussen jouw versie en de officiële Holacracy Grondwet. Als je hier vragen over hebt, neem dan <a href="http://www.holacracy.org/contact/" target="_blank">contact op</a> met HolacracyOne.

### Contributors
Tot en met versie 4.0 is de Holacracy Grondwet ontwikkeld door Brian Robertson and HolacracyOne. 

Mensen die een bijdrage hebben geleverd aan v4.1 zijn o.a. Brian Robertson, Rashid Gilanpour, Alexia Bowers, djwork, Martina Röll, Olivier Compagne, Koen Veltman, Mieke Byerley, Diederick Janse, Karilen Mays, Bernard Marie Chiquet, Tim Kelley, Dien Kwik, Kræn Hansen and Jeffrey Anthony.

Om te zien wie er een bijdrage hebben geleverd aan v5.0 kun je kijken naar het archief van de Engelstalige Holacracy Grondwet op GitHub.

---

#### Voor meer informatie of ondersteuning bij het Holacracy besturingsmodel: <a href="http://holacracy.org" target="_blank">holacracy.org</a>

---

*_De Holacracy Grondwet is beschikbaar onder een <a rel="license" href="http://creativecommons.org/licenses/by-sa/4.0/">Creative Commons Attribution-ShareAlike 4.0 International Licentie</a>._*

<a rel="license" href="http://creativecommons.org/licenses/by-sa/4.0/" target="_blank"><img alt="Creative Commons License" style="border-width:0" src="https://i.creativecommons.org/l/by-sa/4.0/88x31.png" /></a> 

---
