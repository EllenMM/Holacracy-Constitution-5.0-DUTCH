#### Ik weet nog niet zo veel van Holacracy. Hoe kan ik dit platform gebruiken? Zijn de discussies die hier gevoerd worden relevant voor mij?

Je kunt de discussies die hier op GitHub gevoerd worden waarschijnlijk het beste compleet negeren. De teksten en discussies op GitHub zijn niet bedoeld voor het bredere publiek van Holacracy-gebruikers. Als je nog geen ervaren Holacracy-beoefenaar bent, zijn ze eerder verwarrend dan verhelderend. Je hebt waarschijnlijk meer aan de Holacracy Community of Practice: http://community.holacracy.org.

#### Is de versie van de Holacracy Grondwet die hier op GitHub staat de officiële versie die ik moet gebruiken?

Nee. Dit platform is bedoeld om Holacracy-ontwikkelaars te helpen om de volgende versie van het Holacracy besturingsmodel te ontwikkelen. De versie die je hier ziet is de meest actuele versie die nu in ontwikkeling is - als dit software zou zijn, zou het nog niet eens een "alpha-" of "beta-versie" zijn, laat staan een afgeronde nieuwe versie. Je kunt de meest recente officiële versie vinden op http://holacracy.org/constitution.

#### Ik zie dat je een regel in de Grondwet hebt aangepast hier op GitHub. Moet onze organisatie deze regel nu gaan toepassen?

Nee. De versie die je hier ziet is de meest actuele "ontwikkelingsversie" (zie vorige vraag). Je hoeft je alleen iets aan te trekken van de regels in de versie van de Grondwet die door jou organisatie officieel is aangenomen.

#### Ik ben behoorlijk bekend met Holacracy, maar niet met GitHub. Hoe gebruik ik GitHub om een bijdrage te leveren aan de verdere ontwikkeling van Holacracy?

Je kunt beginnen door je te oriënteren op basis van de volgende artikelen over versiebeheer in open source-ontwikkeling en over hoe GitHub werkt:

- http://en.wikipedia.org/w/index.php?title=Revision_control
- https://help.github.com/articles/fork-a-repo
- https://help.github.com/articles/using-pull-requests
- https://help.github.com/articles/github-glossary
